{
  "storia": [
    {
      "type": "text",
      "content": [
        "Un po' di storia..."
      ],
      "size": "h1",
      "font": "Caveat"
    },
    {
      "type": "text",
      "content": [
        "La frazione di Bardies, attualmente, conta circa 200 abitanti e difficilmente attira l’attenzione di chi percorre la provinciale della Sinistra Piave. In realtà, nel passato, il borgo in questione costituiva una realtà economica di tutto rispetto: la sua posizione rappresentava, infatti, una cerniera naturale fra il torrente Rimonta e l’asta del Piave. Per secoli l'affluente in questione ha costituito uno scivolo naturale per far defluire il legname tagliato sulle sue rive, come ben ricordato dal toponimo “stua”: località posta nella Valle dei Boschi che indicava gli invasi artificiali che venivano realizzati per facilitare la fluitazione dei tronchi nei corsi d'acqua di montagna."
      ],
      "size": "p1"
    },
    {
      "type": "image",
      "content": [
        "CatastoAsburgo1818-1829.jpg"
      ]
    },
    {
      "type": "text",
      "content": [
        "A sottolineare la vitalità e l’importanza del borgo in questione appaiono anche gli edifici che segnalano la presenza di due chiese. A questo proposito non possiamo far passare sotto silenzio l’esistenza di un piccolo gioiello artistico, l’unico dei due luoghi di culto arrivato sino a noi: la chiesetta dedicata a Sant’Antonio Abate, completamente ricoperta di affreschi. Se la nostra attenzione si concentra poi sul territorio circostante troviamo che, sulla strada che prosegue verso Mel e a poche centinaia di metri sopra l’abitato di Bardies, vi sono i resti di un ponte di ottima fattura che attraversa il torrente Forada. Difficile è risultato finora dargli un’attribuzione cronologica precisa: chi lo vuole romano, chi bizantino e chi medioevale."
      ],
      "size": "p1"
    },
    {
      "type": "image",
      "content": [
        "Bardies00.jpg",
        "Bardies01.jpg"
      ]
    },
    {
      "type": "text",
      "content": [
        "La Chiesa di Sant’Antonio Abate si trova nella frazione di Bardies, nel comune di Borgo Valbelluna, in provincia di Belluno. Questo luogo di culto, documentato sin dal 1515, è situato in una posizione suggestiva, all’ingresso del percorso naturalistico dei Laghetti della Rimonta, integrandosi perfettamente nel contesto paesaggistico circostante.",
        "L’edificio è particolarmente noto per il suo ciclo di affreschi, che costituisce uno degli esempi più significativi di arte sacra del XVI secolo nel territorio bellunese. Gli affreschi narrano episodi della vita di Sant’Antonio Abate e sono suddivisi in diciotto riquadri. Questo straordinario lavoro è stato realizzato dai fratelli Giovanni e Marco da Mel tra il 1520 e il 1530, con possibili contributi di Cesare Vecellio, come indicato dalla sigla \"C.V.P.\" presente su uno dei riquadri.",
        "La chiesa rappresenta un patrimonio artistico e storico di grande valore, testimoniando la ricchezza culturale della zona e il ruolo centrale che l’arte sacra ha avuto nello sviluppo del territorio.",
        "Nel caso in cui si voglia visitare, invitiamo a spingere la porta che molte volte è lasciata socchiusa per proteggere dalle intemperie l'ambiente interno e le opere d'arte ivi contenute."
      ],
      "size": "p1"
    },
    {
      "type": "image",
      "content": [
        "bardies-chiesa-00.png",
        "bardies-chiesa-01.png"
      ]
    }
  ]
}